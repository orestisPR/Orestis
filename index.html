<!DOCTYPE html>
<html>
<head>
<title>Ορέστης</title>
<!--<link rel="shortcut icon" href="or.ico" />-->
<link rel="stylesheet" type="text/css" href="style.css">
</head>
<body bgcolor="#1a8cff">
<center>
<h2 class="noselect">Η ΙΣΤΟΡΙΑ ΤΟΥ ΜΙΚΡΟΥ ΟΡΕΣΤΗ
</h2>
</center>
<center>
	<p class="noselect">
	Ξημερώνει. Τα χρώματα του ουρανού και της θάλασσας ενώνονται για να καλωσορίσουν την ημέρα πάνω από ένα μικρό νησί του Αιγαίου.<br />
	Αυτό το πανέμορφο νησί που βρίσκεται στο σύμπλεγμα των δυτικών Κυκλάδων ονομάζεται Σίφνος.<br />
	Ο τόπος αυτός είναι ευλογημένος από το θεό. Το γαλάζιο της θάλασσας, η λαμπρότητα του ήλιου, το πράσινο της βλάστησης, το λευκό των σπιτιών, όλα μαζί πλέκονται και  δημιουργούν ένα παραδεισένιο τοπίο.  
	</p>
<p class="noselect">
	Ψηλά στο βορειότερο τμήμα του νησιού προβάλλει  ένα πανέμορφο, απομονωμένο χωριουδάκι, η Χερρόνησος.<br />
	Είναι ένα γραφικό ψαροχώρι που το χαρακτηρίζει η μικρή χρυσή αμμουδιά,  που σαν δαντέλα στολίζει τις ακτές του.<br /> 
	Από ψηλά μπορεί κάποιος να διακρίνει τον πανέμορφο ναό του Άγιου Πολύκαρπου.<br />
	Τα σπίτια, αμφιθεατρικά χτισμένα,   διακρίνονται από το λευκό τους χρώμα και μοιάζουν σαν να ξεπήδησαν από σκηνή ελληνικής ταινίας του ‘ 60.<br />
</p>
<p class="noselect">
	Σε αυτό το μικρό χωριουδάκι ζει και μεγαλώνει ο μικρός Ορέστης. Το δωδεκάχρονο αγόρι είναι όμορφο, με ξανθά μαλλιά και γαλανά μάτια σαν τη θάλασσα.<br />
	Στο πρόσωπό του έχει  πάντα ζωγραφισμένο ένα πλατύ χαμόγελο και μέσα από αυτό προβάλλουν τα στραβά του δόντια, που τον κάνουν να μοιάζει τόσο χαριτωμένος.<br />
	Ο ευγενικός του χαρακτήρας, η ταπεινοφροσύνη του είναι αυτά που τον ξεχωρίζουν από τους συνομηλίκους του.<br />
</p>
<p class="noselect">
	Ο μικρός Ορέστης μεγαλώνει ευτυχισμένος στο νησί, συντροφιά με την οικογένειά του και τον πολυαγαπημένο του παππού, πάντα  περιτριγυρισμένος από τους καλούς του φίλους.<br />
	Ο παππούς του είναι ένας πολυταξιδεμένος άνθρωπος. Εργαζόταν στην Αμερική όπου είχε αποκτήσει μεγάλη περιουσία.<br />
	Όταν έχασε τη γυναίκα του, πήρε την απόφαση να επιστρέψει με τη μοναχοκόρη του στη γενέτειρά του.<br />
	Η κόρη του και μητέρα του Ορέστη,  η Νεφέλη, έζησε και μεγάλωσε στο νησί, έπαιξε στις ίδιες αλάνες του χωριού ,έκανε βόλτες στις ίδιες παραλίες που τώρα παίζει και ονειρεύεται ο γιος της.<br />
	Τον τελευταίο καιρό οι βόλτες του είναι καθημερινές. Περπατά  στα λιθόστρωτα και χωμάτινα στενά δρομάκια που οδηγούν σε μοναστήρια και ξωκλήσια του νησιού. <br />
</p>
<p class="noselect">
	Σήμερα μητέρα και γιος ένιωσαν την ανάγκη να κάνουν μία από τις βόλτες τους παρέα. Στόχος τους είναι να βρεθούν στον ιερό βράχο της Χρυσοπηγής.<br />
	Πρόκειται για ένα από τα ωραιότερα και πιο φημισμένα τοπία του νησιού. Πάνω στο βράχο δεσπόζει η Μονή, στο εσωτερικό της οποίας φυλάσσεται η θαυματουργή εικόνα της Παναγίας της Χρυσοπηγής.<br />
	Ο Ορέστης όταν νιώθει την πνευματική ανάγκη να προσευχηθεί, καταφεύγει σε αυτή τη Μονή. Εδώ, κάνει λογισμούς για τα μικροπροβλήματά του, ονειρεύεται, παλεύει με τους φόβους του.<br />
	Σήμερα  μαζί με τη μητέρα του πηγαίνουν για να ζητήσουν τη βοήθειά Της ,για να είναι η ζωή τους καλή στο νέο τόπο που θα μετακομίσουν.<br />
	Ο πατέρας του Ορέστη, ο Νίκος, γιατρός στο επάγγελμα, έπιασε δουλειά σε μεγάλο νοσοκομείο της Θεσσαλονίκης και η μητέρα του θέλει να ξεκινήσει τις σπουδές της στη σχολή όπου χρόνια πριν είχε πετύχει,<br />
	αλλά που δεν είχε καταφέρει να παρακολουθήσει.<br />
</p>
<p class="noselect">
	Ο μικρός έχει ενδοιασμούς γι’  αυτή  την ξαφνική αλλαγή στην ζωή της οικογένειάς του. Υπήρχαν αντιδράσεις, όμως τελικά, πείστηκε να μετακομίσουν. 
</p>
<p class="noselect">
	Τώρα ,λίγες μέρες πριν την αναχώρηση θέλει να γεμίσει την καρδιά του , το μυαλό του, τη σκέψη του με εικόνες από τον τόπο του.<br />
	Κοιτά τα καταγάλανα νερά , τον ουρανό, την εκτυφλωτική ομορφιά της φύσης, τα άγρια βράχια που περιβάλλουν το ακρωτήρι και όλα αυτά τον πλημμυρίζουν με γαλήνη και αρμονία.<br />
	Αφού προσευχήθηκαν στην Παναγία,  η Νεφέλη και ο Ορέστης πήραν το δρόμο της επιστροφής.<br />
</p>
<p class="noselect">
	Στο ζεστό σπιτικό τούς περίμεναν ο πατέρας και ο παππούς για να γευματίσουν όλοι μαζί το λαχταριστό μαστέλο που είχε νωρίτερα  ετοιμάσει η μητέρα  και ήταν, όπως πάντα,  πεντανόστιμο.<br />
	Μόλις τελειώνει το μεσημεριανό θα ξεκινήσουν τη συζήτηση για τη μελλοντική τους ζωή στη  συμπρωτεύουσα. Γνωρίζουν όλοι πως σύντομα πρέπει να φύγουν. Η προετοιμασία έχει ολοκληρωθεί.<br />
	Σε  λίγες μέρες θα αποχαιρετήσουν τον παππού, το σπιτικό τους. Ο Ορέστης θα αποχαιρετήσει τους φίλους του και όλοι μαζί, πατέρας, μητέρα και γιος θα ξεκινήσουν για να κάνουν μια νέα αρχή στη φιλόξενη πόλη της Θεσσαλονίκης.<br/>
</p>
<p class="noselect">
	Οι μέρες περνούν και έρχεται η δύσκολη μέρα του αποχωρισμού. Η οικογένεια χωρίζεται, ενώ πίσω μένει ο παππούς που δεν μπορεί να αποχωριστεί το νησί.<br />
	Αυτός ο τόπος είναι ένας από τους χτύπους της καρδιάς του που τον κρατά ζωντανό. Ο εγγονός από την άλλη, είναι η μεγάλη του αδυναμία.<br />
	Ματώνει η ψυχή του που φεύγει αλλά δε θέλει να μιλήσει και να στενοχωρήσει κανένα ˙ έτσι  προσποιείται πως όλα είναι καλά. Το ίδιο όμως νιώθει και ο Ορέστης.<br />
	Λυπάται που αφήνει πίσω τον παππού του, γι’ αυτό και του  ορκίζεται πως θα επικοινωνούν καθημερινά.<br />
	-Παππού μου, θα μιλάμε κάθε μέρα και αν θέλεις ή χρειαστείς κάτι , θέλω να μου το πεις κι εγώ θα τρέξω κοντά σου, είπε και τον αγκάλιασε με δάκρυα στα μάτια.<br />
</p>
<p class="noselect">
	Με αυτή την αγκαλιά και με τα δάκρυα να μουσκεύουν το πρόσωπο ξεκίνησαν για το ταξίδι τους. Πόνος, φόβος, ελπίδα, μια καινούρια αρχή.<br />
</p>
<img src="im.png" />
<p class="noselect">
	Η άφιξη της οικογένειας στη Θεσσαλονίκη συνοδεύεται από μία μεγάλη έκπληξη για τον Ορέστη.<br />
	Η μεγαλούπολη που βλέπει μπροστά του είναι τελείως διαφορετική από ό, τι τη φανταζόταν.  Τα κτίρια, που υπάρχουν παντού, όπου πιάνει το μάτι του ανθρώπου, είναι πανύψηλα ,ενώ  τα αυτοκίνητα στους δρόμους αμέτρητα και η φασαρία ανυπόφορη.<br />
	Ο πατέρας του, ο Νίκος,  είναι  ενθουσιασμένος˙ τόσο πολύ που θέλησε να κάνουν όλοι μαζί μια βόλτα στην πόλη πριν κατευθυνθούν στο καινούριο τους σπίτι.
	-Μπαμπά, πώς ζουν εδώ οι άνθρωποι; Πώς αντέχουν αυτή τη φασαρία; Και ο αέρας μυρίζει καυσαέριο; Καλά, μεταλλαγμένοι είναι;<br />
	-Συνήθισαν , αγόρι μου τόσο που γι’  αυτούς η ζωή στο χωριό θα ήταν ανυπόφορη. <br />
</p>
<p class="noselect">
	Η περιήγηση συνεχίστηκε για πολλή ώρα. Ο Ορέστης είδε τους μεγάλους και πολυσύχναστους δρόμους της Αγίας Σοφίας και της Τσιμισκή, τα αξιοθέατα, τα γεμάτα κόσμο μαγαζιά.<br />
	Ασφαλώς επισκέφτηκαν και την παραλία της πόλης και κάθισαν να πιουν κάτι δροσιστικό. Ήταν ξεθεωμένοι από την κούραση και έτσι δεν άργησαν να πάρουν το δρόμο για το σπίτι τους.<br />
	-Μαμά, να σε ρωτήσω κάτι;  είπε προβληματισμένος  ο Ορέστης.<br />
	–Ναι ασφαλώς, απάντησε η μητέρα του.<br />
	-Μπορείς να μου πεις γιατί οι άνθρωποι εδώ μιλάνε μόνοι τους;  Παρακολούθησα πολλά άτομα που περπατούσαν και παραμιλούσαν.<br />
	-Θα σου πω, είπε η μητέρα του, οι άνθρωποι στις μεγαλουπόλεις έχουν πολύ άγχος και ελάχιστο χρόνο για κοινωνική επαφή, έτσι κάποιες φορές συμβαίνει αυτό που βλέπεις.<br />
</p>
<p class="noselect">
	Κοιτάχτηκαν με το σύζυγό της. Άραγε ήταν η σωστή εξήγηση ή ο σύγχρονος τρόπος ζωής έχει δημιουργήσει πολλά ψυχολογικά προβλήματα σε πολλούς ανθρώπους;<br />
	Ίσως αυτό που έβλεπαν ήταν το αποτέλεσμα της αποξένωσης του ανθρώπου από τον ίδιο του τον εαυτό.<br />
	-Μαμά , μπαμπά, υποσχεθείτε μου πως εσείς δε θα αλλάξετε και πως όλα θα παραμείνουν  ίδια,  τους παρακάλεσε με αγωνία ο μικρός.<br /> 
	-Θα προσπαθήσουμε, του απάντησαν και οι δύο μαζί γελώντας.<br />
	Επιτέλους έφτασαν στο καινούριο τους σπίτι. Ο χώρος ήταν ευρύχωρος και το σπίτι πολύ ωραίο. Ακόμα και τα έπιπλά τους είχαν έρθει.<br />
	Ο Ορέστης μπήκε στο σπίτι και άρχισε να ψάχνει να βρει το δωμάτιό του. Ήταν ενθουσιασμένος. Σταμάτησε μπροστά σε ένα  δωμάτιο που είχε υπέροχη θέα.<br />
	Αμέσως κατάλαβε πως ήταν το δικό του. Είχε εφηβικά έπιπλα σε γαλάζιο χρώμα, ενώ στη γωνία βρισκόταν ένα λιτό, λευκό γραφείο πάνω στο οποίο ξεχώριζε ένας καινούριος υπολογιστής σε χρώμα ασημί.<br />
	Όλα χορηγία του παππού.  Η μητέρα του  είχε συνεννοηθεί με τον παππού και είχε ταξιδέψει καιρό πριν για να τα φροντίσει όλα.<br />   
	-Σου αρέσει, αγόρι μου ; ρώτησε με αγωνία το γιο της, χαϊδεύοντάς του τρυφερά το κεφάλι του.<br />
	-Ναι, είναι φανταστικό, απάντησε ο Ορέστης ενθουσιασμένος.<br />
	-Χαίρομαι. Άντε, πάμε στην κουζίνα να φάμε,	τον προέτρεψε η Νεφέλη.<br />
</p>
<p class="noselect">
	
</p>
</center>
</body>
</html>
